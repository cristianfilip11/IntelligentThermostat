Acest proiect constă într-un termostat inteligent care monitorizează condițiile ambientale ale unei încăperi folosind senzori de temperatură, umiditate și lumină. De asemenea, sistemul poate acționa asupra mediului prin intermediul unui motor electric care deschide automat jaluzelele la o oră prestabilită dimineața, sau cand se ating anumiti factori de mediu, cum ar fi o temperatura sau luminozitate prea mare. Utilizatorii pot, de asemenea, sa deschida sau sa inchida jaluzelele, cat si sa vizualizeze datele provenite de la senzorii ambientali oricand, prin intermediul Bluetooth.

Scopul proiectului este de a crește confortul utilizatorului și eficiența energetică, automatizând sarcini cotidiene cum ar fi reglarea luminii naturale și a temperaturii camerei, funcționând în același timp și că un sistem de alarmă naturală.

Ideea a pornit de la o dorința mai veche de a mea de a realiza un sistem care poate monitoriza indicii ambientali și care să poată înlocui alarma stresantă de pe telefon.

Cred că acest proiect poate fi util și altor persoane care doresc să îmbunătățească automatizarea locuinței si confortul personal.

Sistemul este compus din următoarele module principale:

Modul senzori:
Temperatura (DHT22)
Umiditate (DHT22)
Lumină ambientală (fotorezistor)
Modul microcontroler:
Arduino Uno, care procesează datele de la senzori și decide acționarea motorului
Modul acționare:
Motor electric de curent continuu cu reductor, destinat controlului mecanismului de tragere a jaluzelelor
Microcontrolerul citește constant datele senzorilor și activează motorul electric la ora prestabilită (stocată în memorie), deschizând jaluzelele automat.
